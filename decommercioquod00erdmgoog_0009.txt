PROOEMIUM.

Quum nuper apud Venetos per aliquot menses morandi
se mihi facultas obtulisset, acceptius in hac re nihil existima-
bam, quam quod simul copioSa illa ac pretiossissima literarum
historiaeque monumenta, quae in bibliotheca S·³. Marci et in
magnO, quod olim reipublicae Venetae fuit, tabulario conser-
vantur, ex parte saltem cognoscere mihi licebat. Neque enim
defuit petenti virorum doctorum, qui illis thesauris custodien-
dis praesunt, officiosissima voluntas

Quemadmodum vero accidere solet, ut etiam peregrinantes
homines quaecunque in terris exteris aut viderint, aut audie-
rint, aut perpetiantur, ad patriam resque patrias mente refe·
rant, ita ego quoque eo protinus oculos converti, ut historiae
patriae in magna illa monumentorum copia vestigia persequerer.
Maxime in hac re acta et documenta spectanda sunt publica
auctoritate scripta, quae prius apud Venetos bono quodam or-
dine haberi consueverunt, quam apud* plerosque alios; quo fac-
tum est, ut continui rerum gestarum illic etiamnunc conserven-
tur commentarii eo temporis recedentes, ut alia haud facile terra
exstiterit, quae propriam medii aevi historiam tam cohaerenti
actorum serie possit illustrare. Crescente autem' Venetorum po-
tentia evenit, ut paullatim cum plerisque Europae nationibus in
usum, venirent; et quum omnium rerum, quae cum exteris trac-
tabantur, accuratissima notitia in commentariis perscribi soleret,
ex eisdem iam multa depromi possunt plus minusve gravia, quae
ad plerarumque Europae terrarum historiam pertinent.

Quod si notitiarum inde petendarum copiam et gravitatem,
uti consentaneum est, ex eo mutuae necessitudinis gradu compu-
tamus, qui inter Italiam et singulas nationes variis temporibus
locum habebat, ad nullam fere terram saepiuS, quam ad Germa-

niam, acta 'Veneta respicere necesse est. Id quod vere usu ve-
] ἡ

