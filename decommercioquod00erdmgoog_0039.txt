33

 

et Flandrenses apud Venetos versantes haud raro memorantur1).
„Caminum de Francia“ idcirco saepe praeferebatur, quia in eo
simul celebres illas nundinas, quae Lugduni habebantur, visitare
poterant; inde per mediam Galliam ad Rheni ora pergebant. Iter
Helveticum oppidis Constantia et Basilea definitur.

Altera linea flumine Albi describitur3 pertinent huc magna
fluviorum copia, qui eum Albi se coniungunt et magnum terri-

, torium circumscribunt — ‘t erritorium, ut termino universali

hic quoque utar, hanseaticum medium, quod ad maris sep-
tentrionalis oras patet. Nobis praesertim consideranda est Bo-
·hemia, quae ad hanc regionem pertinens mox in mercaturae Ve-
netae circuitum recepta est. Saeculo XIV satis florentem inter
Bohemiam et Venetias fuisse negotiationem constat; quae forse
circa eiusdem saeculi initium vel paullo ante primum instituta
est. Est mihi de hac re documentum quoddam anni 1308; quo
quum haud sciam an antiquius iam constet, hic non omitten-
dum duxi
Serenissimo et potentissim odfio hanrico dei gratia Boemie
Ἴ Regi Illustri plurimum honorando Petrus Gradonico eadem gra-
tia etc. salutem et votive felicitatis et glorie incrementum ²)
Expositione providi viri Johannis de Avanzo nostri fidelis
nuper habuimuS, quod dum idem ,Iohannes suo et societatis
sue nomine per quendam negociorum suorum gestorem, no-
mine cozi vidalotti de floreno. ad partes regni vestri Boemie
quendam faldonum magni valoris dudum misisset, quo faldono
ibidem dimisso penes Nieholaum de pola et Marcolinum de
bonensegna nostros fideles degentes in. partibus supradictiS,
idem eozi ad has partes reversus et postmodum discordatus
· ab eodem Johanne ad ablationem dicti faldoni dicitur aspirare
ipsum [sci-] licet mendacitur asserens esse suum — - — —
Serenitatem Regiam attente rogamus, quatenuS, si quod im-
pedimentum contingeret fieri occasione predicta Johanni de

1) Mone l. l. pag. 18 et alias,

2) Codex Epistolarum Num. 105. Intelligendus est Hem-icus Bo·
hemiae rex, carinthiae dux, de quo supra (pag. 19. n. 1.) diximus· Tunc
quidem adhuc revera regnum obtinebat, quod mox perdidit.

3

