44

----

vicedomini nominentur, 'maxime probabile est, usque ad a. 1268
'duo solos eligi consuevisse, tunc primum tres electos esse.

< Sane vero ad originem rei ne hoc quidem documento con-
ducimur‚· sed certe ineunte iam saeculo XIII. haud modicam fuisse
Germanorum cum Venetis mercaturam ex ipsa illa institutione
mercatorum commodo destinata clarissime cognoscitur. Itaque
nunc iam dici posse arbitror, mercaturam Germanico-Venetam non
solum coaevam fuisse hanseaticae, sed· fortasse etiam illi ante-v
riorem. Antiquissima enim hanseaticae, quae proprie vocatur,
in mari baltico et septentrionali mercaturae vestigia ultra medium
fere XIII. saeculum vix recedunt¹); huius nostrae, quae etiam
longius redeunt, ipsam originem fere usque ad XII. saeculum
deducunt; praesertim si quis nunc relegit qnae antiquissimi scri-
‘ ptoris' verba supra attulimus (pag. 10 Not. ‚1). Inde si'iam ante in-
stitutam illam domum et antequam certis legibus et conditionibus
circumscriptum fuit, commercium nostrum (pro temporum ni-
mirum indole ac necessitate), uti probabile est, exercebatur, ap-
paret quanta saeculorum series ei vindicanda sit.

Fonticum igitur amplissima fuit domus ad canalem maximum
prope pontem illum sita, quem „Rivoaltum“ (Rialto) nomine ab
insula petito Veneti appellant. Frequentissima haec urbis regio
erat; illuc horis matutinis commerciorum omnes studiosi velut ad
focum concurrebant, in quo omnes radii colliguntur; immensa
mercium copia hic coacervata ‚ quam velut miraculum peregrini
contemplabantur. „Quod attinet ad mercium multitudinem“, viator
quidam ltalus in itinerario suo dicit, „profecto universus orbis
huc concurrere, quantum ad ipsas merces tota humani ingenii vis
in eis parandis posita esse videtur. Theotonicorum fonticum suf-
ficeret ad totam Italiam mercibus instruendam. Ea quae in aliis
civitatibus sparsim, hic cumulatim inve‘nies, quae alibi libris et
unciiS, bic cantharis et modiis venduntur2).“

1) Sartorius, urkundlicbe Gesch. derHansa. I.·pag.8.11. pag. 16. 17.
2) Sunt verba Petri cuiusdam Casolae‚ qui versus saeculi XV.
finem, igitur labente iam Venetorum fortuna, Venetiis fuit et itinera-

rium scripsit, cuius fragmenta nonnulla retulit Cantu Scorsa di un
Lomb. p. 199.

