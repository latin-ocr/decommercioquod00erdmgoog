4

nit. Notissimae sunt illae legatorum Venetorum relationes et
epistolae ad Senatum scriptae, quibus iam cum tanto fructu hi-
storiarum scriptores usi sunt; sed eae ad XVI et XVII saeculum
fere omnes pertinent. Qui remotiora tempora spectet, Senatus
praesertim et reliquorum magistratuum commentarios adeat necesse
est, qui circiter inde ab saeculo XIV medio serie continua supar-
stites sunt; hinc retro cessat sane actorum cohaerentia, sed multa
tam en reperiuntur et singula documenta et commentariorum frag-
menta et excerpta, quae fere duo etiam saecula recedunt.

Haec igitur documenta quum perlustrarem et rerum Germa-
nicarum ubique vestigia scrutarer, politicae quidem, quae pro-
prie dicitur, historiae, quo longius recedebam, tanto rariora in
illis libris contineri argumenta animadvertebam, [id quod casu
fortasse evenit perditis scilicet temporis iniquitate antiquioribus
illis libris, in quibus praecipue extera negotia perscribebantur]
sed unum tamen notitiarum genus ubique fere in actis Venetis
sparsim invenitur, nempe quod mercaturam spectat, quam cum
Germania antiquitus Veneti habebant. ’

Quam rem haud indignam ratuS, de qua ultra aliquis in-
quireret, quum iam in antiquissimis quae mihi patebant documen-
ἡ tis eius vestigia reperissem, his instare et per sequentia quoque
tempora, quae cognitu viderentur digniora, colligere decrevi.

Hoc consilium ita persecutuS‚ ut per temporis mihi concessi
brevitatem licebat, varia inveni documenta, quae inedita adhuc
ad cognoscendam mercaturae Germanico-Venetae naturam et hi-
storiam aliquid facere posse mihi videbantur. Qua in re praeter
Senatus commentarios supra memoratos duo praesertim codices
mihi nominandi sunt paullo ante demum reperti, quibus mihi
primo ad res Germaniae indagandas uti contigit. Horum alter
nominatur: Liber Plegiorum, sive Liber CommuniS, in
quo proprie negotia ad internam civitatis et urbis administratio-
nem pertinentia perscribebantur; plura sine dubio huiusmodi
erant volumina, quorum ex antiquiori tempore hoc unum super-
stes ab a. 1220 usque fere ad a. 1250 [plane enim definiri ne-
quit] patet. Quum autem illo tempore nondum satis stabilita es-
set consuetudo, qua postea separatim varia negotia in acta refe-
rebantur, haud raro etiam res ad proprium libri consilium non

