35

 

Europa 'meridionali ad terras et maria septentrionalia tendentem
per terras sibi subditas dirigeret. Quod effici· posse sibi per-
suaserat ita, ut Albim et Danubium coniungeret fossa inter hunc
ct Moldaviam fluvium percutienda; quo facto mercaturam in hanc
viam protinus se fore totam conversuram et Pragam intermedium
quasi emporium inter Mediterraneum et balticum mare evasuram.
Praeterea etiam pri'vilegiis mercatores undique in urbem suam
allicere studebat, ita ut Pragas verum totius imperii tunc caput
in mercatura quoque summam fortunam consequeretur, quam-
vis illud foss ae⁸ consilium postea Karolus deponeret. .

Commemoranda denique tertia linea nobis est, quae Viadro ¹
flumine et Vratislavia urbe describitur; hac Adriaticum cum hal-
tico mari, Venetiae cum hanseatico territorio orientali
coniunguntur. Directum inter Venetos et Vratislavienses commer-
cium plura testantur documenta. Quod quando initium ceperit,
haud facile dictu; at post sine dubio quam cum Pragensibus Veneti
negotiari coeperunt, quoniam inde a Bohemia in Silesiam eos pro-
cessisse verisimile est. Vratislavienses cum Venetis negotiantes
exeunte fere XIV. saeculo commemorantur; Aa. 1397 Marcus et
Bartholomaeus Paruta Veneti a Francisco Dumloz Vratislaviensi
debitum quoddam per procuratorem illuc missum exigendum cu-
rabant; similis controversia postea ad a. 1440 narratur1).

Et hoc quidem forsitan extremum fuerit punctum, quo ipsi
Veneti aevo medio penetrare solebant. Pragae et Vratislaviae eas
merces excipiebant, quae ex Russia, Polonia, Borussia illuc ad-
ferebantur. Notatu tamen dignum est, electrum balticum, quod
olim sola via terrestri ex Borussia meridiem versus portari con-
sueverat, etiam XIV. adhuc saeculo ab ipsis Borussis institoribus
in Italiam interdum fuisse advectum3 eos Placentiae, Ravennae
alias invenimus; Venetiis etiam medio saeculo XV. domus fuit or-
dinis equestris Theutonicorum propria3 illic mercatores Borussici
devertere solebant 2). Forsitan autem non adeo magni haec mer-
catura fuerit momenti; iam enim ipsi hanseatici mercatores electri

1) Klose‚ Documentirte Gesch. und Beschr. von Breslau. ΙΙ.
p. 351 sq. .
2) Ῡοίςι,- Preussische Geschichte IV. 580. 3 *

